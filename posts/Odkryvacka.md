---
title: 'Odkrývačka'
metaTitle: 'Společenská hra spočívající v odkrývání obrázků'
date: '2022-05-31'
tags:
   - hry
   - open-source
   - short
icon: 'slideshow'

---

**Jednou za měsíc se v rámci Microsoft STC potkáváme na *syncu*. Jedná se o pravidelný meeting, jehož úkolem se dozvědět o novinkách, vzájemně posdílet nové poznatky a řádně poteambuildingovat. Připravit vhodný program pro větší skupinu lidí v online prostředí je nemalou výzvou. Rád bych se s vámi proto podělil o velice jednoduchou hru, kterou jsem našel na posední chvíli a moc jsme se u ní nasmáli.**

>Rád byh podotknul, že nejsem autorem hry. Pouze jsem přispěl pár řádky kódu. Hru jsem objevil ve vždy spásné herní bance [hranosaj](https://www.hranostaj.cz/).

## Motivace

Hra na motivy televizních soutěží, kdy se odkrývá obrázek, kdo ho první pozná, vyhrál. Je potřeba promítačka/počítač.

## Pravidla

Hra je vytvořená jako **webová stránka**, kterou si zde můžete **stáhnout**.

**Obrázky**, které chcete, aby byly **hádány**, mohou být ve formátu jpg, jpeg a png pojmenovány 1-∞ (tedy např. *1.jpg,2.png,3.jpeg*...) a vloženy do složky `img`.

Stránku je potřeba **otevírat** v prohlížeči *Google Chrome, MS Edge* (může fungovat i v jiných, ale není to otestované).

Po otevření stránky zadáte **počet týmů** a jejich jména a můžete začít hrát.

Lze zvolit různé **varianty**, buď si odkrývané políčka vybírají týmy a střídají se, nebo je můžete náhodně odkrývat vy sami, nebo můžete využít funkce automatického odkrývání (kliknutím na políčko "ručně"). **Frekvenci** automatického **odkrývání** můžete regulovat přepsáním údaje ve formulářovém políčku.

Tým, který první správně uhodne, co je na obrázku získává bod (kliknutím na tlačítko + u jeho týmu se mu připočte).

Můžete kliknout na ***odhal***, pokud chcete celý obrázek nezakrytý. Pro přechod na další obrázek, klikněte na tlačítko se symbolem ">".

Pokud refreshnete stránku, přijdete o dosavadní herní progress, protože stránka funguje pouze v js prohlížeče.

## Projekt

Projekt je v tuto chvíli ve stavu, že na něm lze ještě nemálo zapracovat. Proto se nebojte přiložit ruku k dílu a poslat nějaký commit.

Demo projektu si je možné vyzkoušet na: [odkryvacka.petrkucerak.cz](https://odkryvacka.petrkucerak.cz/)

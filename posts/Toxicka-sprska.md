---
title: 'Toxická sprška'
metaTitle: 'Jednoduchá aplikace pro hru mezi bouřky do centra Prahy.'
date: '2022-08-20'
tags:
  - hry
  - tabory
  - repozitar
icon: 'anchor'
---

**Jednoduchá webová aplikace, která slouží jako podklad pro krátkou příběhovou postapokaliptickou hru určenou do centra Prahy. *Vše jsem vymýšlel a tvořil celkem narychlo, takže tu je spousta nedokonalostí. Něco ti chybí nebo bys to rád vylepšil, do toho. Budu rád!***

## Pravidla

- čas: cca 45 min
- typ: logická, zážitková, seznamovací, komunikační

### Motivace do hry

*Už je to několik dnů, co se nad Českou republikou přehánějí přívalové deště, které ale nejsou přírodního původu. Spousta lidí by se mohlo domnívat, že je stvořila Matka Země. Opak je pravdou, jsou to produkty speciální tajné zbraně o níž jste se dozvěděli před několika minutami skrze vysílání. Teď záleží jenom na vás, jak se rozhodnete zachovat, jak budete postupovat dále a jestli vůbec přežijete.*

*Vaším úkolem je vybudovat příbytek, který vás uchrání před nebezpečnými toxickými dešti. Dosáhnete toho ale pouze tak, že získáte suroviny, které jsou ukryté kolem vás. Polohy surovin máte vyznačené na mapě. Abyste ji vždy získali, musíte správně odpovědět na danou otázku.*

### Pravidla hry

Cílem je si postavit příbytek v kterém půjde úspěšně přečkat toxické bouře.

Hra probíhá ve 2 fázích.

#### První fáze

Děkca musejí obejít co nejvíce stanovišť a získat suroviny na stavbu základny. Čas na sběr by měl být přísný, tj. nemají mít šanci získat vše. Vždy musejí jít minimálně 2 z jedné skupiny. Skupina se ale může rozdějit. Pokud se nestihnou vrátit včas, přichází za každého člověka, který přišel pozdě jednu získanou surovinu.

Stanoviště se souřadnicemi jsou umístěny v aplikaci.

Naší domovskou základnou byl [Slovanský ostrov (Žofín)](https://mapy.cz/s/nulatezufe).

#### Druhá fáze

Druhá fáze je určena kreativitě a reflexi. Děcka mají za úkol vymyslet, jak by konkrténí suroviny opravdu použili, jakou strategii by zvolili pro přežití. Dále je se také vhodné pobavit o rolích, které měli. Jak si rozdělovali úkoly, kdo šel na jaké stanoviště, ...

## Zdroje

Veškeré další materiály lze nalézt v repozitáři: [https://github.com/petrkucerak/game-rain](https://github.com/petrkucerak/game-rain).
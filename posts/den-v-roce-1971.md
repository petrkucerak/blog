---
title: 'Den v&nbsp;roce 1971'
description: 'Středoškolský projektík na hodinu dějepisu popisující den dvou lidí v roce 1971.'
date: '2023-03-24'
tags:
  - historie
  - příběh
  - short
icon: 'buildingMonument'
---

**Včera jsme se potkali se spolužáky z gymplu. Zašli jsme na pivo a vzpomínali na staré časy. Narazili jsme také na různé školní projekty, které jsme spolu tvořili. Jeden, který mi obvzlášť utkvěl v paměti. Jednalo se o úkol na hodinu dějepisu, kde bylo cílem formou příběhu popsat *jeden den osoby, která v roce 1971 žila na území naší země*.**

Tehdy jsme toho ještě moc neuměli, ale vybrali jsme život dvou lidí. Zatvrzelého člena KSČ a protisystémovou novinářku z redakce Pochodeň. Jejich den jsem popsali formou krátký útržků a prezentovali je na jednoduchém webu.

Když se na vše koukám dnešním pohledme, bylo to takové roztomilé ale přesto ne nekvalitní kvalitní projekt. Proto bych se s vámi příběhy podělil. Je si je možné přečíst na webu https://dejak.pages.dev/. Ten ovšem není responzivní a na mobile by se četl špatně, tak přidám níže textový obsah bez grafického zpracování.

![screensho z úvodní stránky na webové prezentaci](/posts/images/den-v-roce-1971-01.png)

## 1971 - JEDEN DEN

### Šárky Pazderové
(1927 - 1978)<br>
Novinářka, členka strany, po roce 68. začala kritizovat režim a z toho důvodu byla perzekvována.<br>
ÚSPĚCH: V roce 1960 se podílela na předvolební kampani a přípravě 2. celostátní spartakiády.

### Jardy Kubíčka
(1915 - 2001)<br>
Proletář, později předseda JZD a věrný člen KSČ.<br>
ÚSPĚCHY: Dostal se na celostátní sjezd KSČ.<br>
OCENĚNÍ: Řád budování socialistické vlasti.

> ### RÁNO
>
> Vstanu a vzpomenu si na doby, kdy jsem vykonávala práci novinářky redakce Pochodeň. Tehdy můj život ještě nebyl zahalen prachem s příchutí beznaděje. Denně zpytuji svědomí a je mi líto všech mých drahých, kterým jsem tímto ublížila. Bůh ví, že jsem svými činy tak nezamýšlela schválně.
>
> Jé to je dneska ale krásně. Před týdnem mi přišla pozvánka na Celorepublikový sjezd KSČ. Tak hurá natáhnout kšandy, mámo usmaž mi řízek, a na cestu. Nemohu nechat soudruhy dlouho čekat. Dnes se má projednávat nová pětiletka, která nám pomůže vybudovat společnou vlast po vzoru Velkých bratrů.

> ### DOPOLEDNE
>
> A zase na cestu. Do práce mi to trvá necelou hodinu, ale co se dá dělat. Měla bych být ráda, že mě s takovým kádrovým posudkem aspoň někam vzali. Pravda, práce to byla velmi náročná oproti mé oblíbené novinařině. Často padám vyčerpáním a jsem si jistá, že ani ďábel by nenechal největší hříšníky světa takto trpět. Doufám, že to je vše jen o zvyku.
>
> "Krásný den soudruhu, čest práci!" A kde se uvelebím? V první řadě, ať mám nejlepší výhled. A to občerstvení tadyhlenc. To se nacpu až prasknu. No kdyby soudruh Kameňák nebyl taky tak natrvdlej, mohl si tady se mnou taky hovět. Kdo to přichází? To bude sám Soudruh s velkým "S" - Husák. "Čest práci" Řvu z plného hrdla.

> ### ODPOLEDNE
>
> Pracuji ve výrobním družstvu TVAR Pardubice jako lisařka. Přiznávám, že můj dopolední popis práce nebyl až tak přesný. Byla jsem rozčilená a takto ráno a dopoledne se často utápím v melancholii. Pan majitel je velmi hodný. Ví, jaké máme posudky a co jsme zač. Je si moc dobře vědom toho, co by mu za to mohlo potenciálně v budoucnu hrozit, a přesto nás zaměstnává.
>
> Stále na to nemůžu zapomenout! To co říkal soudruh Husák... Bylo to tak silný. Na to nikdy nezapomenu. Teďka sebou jdeme plácnout do stranického autobusu značky TATRA - poslední výkřik naší technologie! S tímhle kouskem doslova předjedeme všechny ty anarchistické kapitalisty. Letos si pro nás soudruzi ze sjezdu přichystali vejlet do továrny na konci města. Prý tam plní pětiletky na 130%! Už se těším, až nějaké vychytávky donesu k nám domů!

> ### VEČER
>
> Na cestu z práce se těším nejvíc. Je to jako vyhlídka na lepší zítřky. Ruce mě bolí a kůži mám popraskanou od všech chemikálii, ale to vše se mění v příjemnou agonii, když končí pracovní směna. S děvčaty sedíme na posledních místech v autobusu a nezávazně spolu diskutujeme. I navzdory naší životní situaci, snažíme se být stále pozitivní. A o tom to celé je. Musíme se radovat z maličkostí, i když se má jednat třeba o usednutí na sedadlo se žvýkačkou.
>
> Parádní příklad toho, jak to má vypadat! Díky takovému budovatelskému duchu, kterého jsme v té továrně mohli vidět, směřuje naše země kupředu. Žádný z těch kapitalistických států se nám nevyrovná. A s tím chlapíkem vepředu už vůbec ne! Ten má nervy ze železa, ten neustoupí, jak Chruščov v Karibiku. Takže mu dám svůj hlas. Zkrátka dá rozum, že novým generálním tajemníkem naší strany nemůže být nikdo jinej, než Husák.

> ### NOC
>
> Přicházím z práce do práce. Můj muž je důsledkem zranění v invalidním důchodu. Navíc od té doby, co se výbor usnesl odebrat mu záslužné medaile z jeho dlouholeté pohraniční služby za naše "otevřené nepřátelství proti SSSR", nebylo s ním do řeči. Na celou domácnost jsem byla tedy sama. Dokonce i mého syna mi vzali, když byl povolán k povinné vojenské službě. Nezbývá nic, než čekat, kdy nám seberou i střechu nad hlavou.
> 
> Teda to byl den! Emocemi jsem bez sebe. Cloumá to se mnou jak když jsem seděl na novém traktoru. Tuhle zemi čekají pouze lepší a lepší zítřky. Všichni mají práci. Jsme prosperující zemí s nehodovostí tak nízkou, že si můžeme dovolit dělat auta z plastu (náš starý dobrý trabant). Nejsme vykořisťováni žádnou vyšší třídou. Vytvořili jsme perfektní rovnocennou společnost, ve které si neškrtnou ani cizí, kapitalističtí vetřelci. Všechno je k mání. Vše, co člověk potřebuje, si může za lacino koupit. Pokud Hobbes mluvil o nějakém druhu dokonalé společnosti jako utopie, zcela jistě jsme toho dosáhli.

**Poznámka:** Osudy Šárky Pazderové jsou dle reálných událostí. Život Jardy Kubíčka je pouze smyšlenou fikcí.